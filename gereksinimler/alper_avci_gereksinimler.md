# Alper Avcı - Gereksinimler

1. **Yazılı Sohbet:** Uygulama içerisinde oturum açmış olan kullanıcılar arasında iletişimi sağlayacak bir özelliktir. Alıcı, araştırmış olduğu ürünü beğenmesi halinde satıcı ile doğrudan iletişime geçebilir. Ürün hakkında daha fazla bilgi alabilir ve fiyat konusunda talepte bulunabilir. Bu özellik ile kullanıcılar arasındaki etkileşimin arttırılması hedeflenmektedir.

2. **İlanın Favorilere Eklenmesi:** Uygulama içerisinde oturum açmış kullanıcıların beğenmiş oldukları ilanları favoriler alanına eklemesini sağlar. Favoriye ekleme özelliğinin ilan üzerinde net bir şekilde anlaşılabilecek bir alanda olması gerekmektedir. Bu sayede kullanıcılar hızlı bir şekilde bu özelliği kullanabilir hale geleceklerdir. Bu özellik sayesinde kullanıcı aramakta olduğu ürünün bir ilanını beğenebilir ve diğer ilanlara bakmaya devam edebilir. Araştırması bittiği zaman beğendiği ilanlara hızlı bir şekilde ulaşıp aralarında tercih yapabilir.

3. **İlanın Konumunun Görüntülenmesi:** Satışa konulan ürünün ilanının hangi konumdan paylaşıldığını harita üzerinde gösteren özelliktir. Kullanıcı, beğendiği ürünün konumunu uygulama içerisinden harita üzerinde görebilecektir. İlanın detay sayfasından erişilebilecektir.

4. **Paylaşılan İlanların Görüntülenmesi:** Uygulama üzerinde oturum açan kullanıcının hesabı üzerinde paylaşmış olduğu ilanların listelenmesidir. Profil alanında yer alacak bu özellik ile kullanıcı, yapmış olduğu tüm ilan paylaşımlarını tek bir yerden erişebilecektir.

5. **Engelleme:** Kullanıcıların mesajlaşması sırasında eğer kullanıcı karşısındaki kişinin tavrından, davranışlarından rahatsız olursa, karşısındaki kişiyi engelleyebilir. Engellenen kullanıcı tekrardan kişiye mesaj atamaz.

6. **Profil Düzenleme:** Kullanıcının profil bilgilerini güncelleyebilmesi özelliğidir. Bu bilgiler, kayıt esnasında alınan bilgilerdir. Kullanıcı istediği zaman bilgilerinden herhangi birini güncelleyebilir. Bilgilerin güncelliği, kullanıcılar arasındaki etkileşimin sağlıklı bir şekilde devam etmesini sağlayacaktır.

7. **Koyu & Açık Tema:** Kullanıcı tercihine bağlı olarak uygulamanın arayüz renk tasarımı değişebilecektir. Göz rahatlığı için bazı kullanıcılar koyu temayı tercih etmektedir ve bu kullanıcıların istekleri de dikkate alınmalıdır.